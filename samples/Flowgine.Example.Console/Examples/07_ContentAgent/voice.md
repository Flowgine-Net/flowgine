# Post 1
Jednou z nejlepších věcí, kterou přinášejí naše vzdělávací programy, je možnost podpořit lidi, kteří mění svět kolem nás...👇

Proto rád nabízím divoké karty - a ještě raději si čtu příběhy lidí, kteří se o ně hlásí. Letos to bylo fakt náročné, protože se přihlásilo tolik zajímavých lidí, že jsem ani ve spolupráci s AI nemohl vybrat :))

Nakonec jsem vybral těchto šest účastníků - ale domluvil jsem se s kolegy z Aibility - Superpowering people, že několika dalším nabídneme AI konzultace na míru, protože věříme, že si to svým přístupem víc než zaslouží.

Tady je několik příběhů lidí, kteří získali divokou kartu:

Josef Procházka
Josefa jsem vybral, protože dělá přesně to, co potřebujeme - mění veřejnou správu zevnitř. Jako ředitel městského úřadu už naučil základy 150+ lidí a má přesah i na jiné úřady. To je přesně ten mindset, který chceme šířit dál.

Lenka Šafránková Pavlíčková
Po vlastní těžké zkušenosti vytváří aplikaci s AI pro ty, kteří pečují o své blízké. Její přístup ukazuje, že AI může být nástrojem nejen pro automatizaci, ale taky pro to, abychom vytvářeli lepší svět kolem nás. 

Karel Rejthar
Karel je metodik digitálního vzdělávání pro školy v Plzeňském kraji. Jeho energie a přístup jsou přesně to, co potřebujeme. Chce vytvořit síť "AI championů" mezi učiteli napříč Českem, a myslím, že má obrovský potenciál posunout české školství o míle dopředu. 

Barbora Dörflinger
Barbora mě zaujala svou kreativitou, svým GPT asistentem a mezinárodním přesahem. Žije v Rakousku, má zkušenosti z korporátu i ambici posunout neziskový sektor. Chce vytvořit "AI most" mezi Českem a Rakouskem - a já si říkám, že to je super příležitost dostat Budoucnost nepráce i do německy mluvících zemí :) 

Ľuboš Ľahký
Ľuboš nominoval manželku, která se vrací po mateřské a nastupuje do organizace na mentoring učitelů na Slovensku. Sám absolvoval FAIL a vidí pákový efekt (leverage) - jak jedna divoka karta může mít multiplikační efekt na celý vzdělávací systém.

Libor Havelka
Libor s manželkou dělají něco unikátního - oživují chátrající zámek v Obříství a tvoří místo, kde se minulost potkává s budoucností. Jde o interaktivní muzeum s robotikou, projekčními instalacemi a AI laboratořemi pro děti i dospělé. Myslím, že takové iniciativy si určitě podporu zaslouží.

Díky moc všem za zájem a gratuluju vybraným - doufám, že využijete FAIL na maximum :)

F.

--- 

Chcete podpořit lidi, kteří posouvají AI v Česku? Hlasujte v projektu Osobnosti AI. Je tam řada kategorií spojených nejen s byznysem, takže pokud máte pocit, že lidé ve vašem okolí odvádí skvělou práci a mají pozitivní dopad na své okolí, věnujte pár minut jejich podpoře 🙏

# Post 2
Poslední post a výzva - nabízím divoké karty...

Když jsem sledoval nadšení lidí, kteří dostali divokou kartu do našich AI programů a to, jak se během toho zvládli posunout, rozhodl jsem se udělat to samé pro můj program Future AI Leader a.k.a. FAIL. Poslední měsíc ho tady promuju, co se dá, takže toto berte jako poslední příspěvek - už vás s tím nebudu otravovat :))

Moc tomu ale věřím - protože je to vedle Budoucnosti nepráce nejlepší věc, kterou jsem zatím udělal a která spoustě lidí doslova mění životy. A chci teď pomoct ke změně i těm z vás, kteří se chcete zúčastnit, ale nedovoluje vám to firma, rozpočet nebo cokoliv dalšího.

Pokud se chcete zúčastnit nebo vedle sebe máte někoho, komu by se to mohlo hodit, čtěte dál:

→ Zbývá posledních 48 hodin. Pak registrace uzavíráme (myslím, že rekord je přihláška 23 minut před začátkem programu, ale toto letos už nebude možné).

→ Máme rekordní účast, za což jsem extrémně vděčný - ale je to pro mě hlavně obrovská odpovědnost to udělat tak, aby z toho měli lidé co největší hodnotu.

→ Udělal jsem nové formáty - pre-work, který sladí znalosti všech, extra obsah pro manažery a manažerky (strategie a adopce v týmu) a praktické step-by-step návody a cvičení, díky kterým si lidé všechno vyzkouší v praxi.

→ Čekají nás i dobrovolné experimenty - AI Motivátor (resp. nakopávač, který má za cíl dostat lidi od teorie k praxi :)), tematické mini mastermind skupiny nebo virtuální koučink s Aimee.

→ Manažeři zase dostanou nástroje a šablony, díky kterým zvládnou zavést vše do svých týmů a lépe pracovat s lidmi na obou stranách AI spektra - nadšenci i odpůrci.

→ A protože jsem se rozhodl, že vytvořím nejpersonalizovanější skupinový program na světě, kromě toho, že budu lidem k dispozici a budu jim radit s jejich vlastními problémy, situacemi a výzvami, dostanou všichni k dispozici na 3 měsíce...a to vám teď neřeknu, protože to je překvápko pro účastníky :-D

Zkrátka: Čeká nás 10 intenzivních týdnů, které změní váš pohled na práci, budoucnost i sebe sama. Pokud vás to zaujalo, tak neváhejte - začínáme už tento pátek.

A jestli chcete divokou kartu, tak napište do komentářů, proč zrovna vy. Zajímají mě zajímavé příběhy, ambiciózní cíle, neziskové projekty, učitelé i studenti, talenti z vědy a výzkumu. Pokud někoho takového znáte, klidně ho/jí označte.

Zítra (ve středu 8.10.) ve 20:00 vyberu několik z vás, kteří se programu budou moct zúčastnit zcela zdarma.

Těším se na vás!

# Post3
Nůžky v AI se rozevírají. Ale pořád máme čas...

Po akci The State of AI jsem dostal zprávu: "Včera se mi to moc nelíbilo...". A pak to pokračovalo tím, co vidíte na obrázku. Mrzí mě to, protože jsem to tak nemyslel (což jde samozřejmě za mnou). 

Nic to však nemění na tom, že většina lídrů není na AI připravena. A co je horší - skoro nic pro to nedělá. Neplatí to jen pro manažery, ale popisuje to realitu a obrovské rozdíly mezi lidmi a jejich AI dovednostmi.

Přesně jak to popsal Tomáš Paulus: "...vidím denně lidi, kteří jsou na spektru AI dovedností spíš na začátku a jsou vlastně absolutně ztracení. Ti vpravo nabírají obrovskou rychlost a nůžky se otevírají víc a víc."

Spousta lidí si přitom neuvědomuje vážnost situace. Pořád jedou v zajetých kolejích. Neinvestují čas do svého rozvoje. Neplatí si dobré AI nástroje. Čekají, až přijde AI, která bude umět všechno sama...

Stačí se ale podívat na aktuální oznámení AI firem: 

Ovládání počítače s AI
Agentský mód v Copilotu 
Vibe coding kompletních aplikací
Agenti, kteří pracují několik hodin v kuse...

Trend je jasný - a je možné, že stejně jako u Covidu ani v tomto případě lidé nerozumí exponenciálnímu vývoji a jeho dopadu. Ten může vypadat tak, že už příští rok bude AI schopna pracovat 8 hodin denně a bude chytřejší, než průměrný zaměstnanci...

Nepíšu to kvůli FOMO (obava, že něco zmeškáte). Jen chci upozornit, že si prostě MUSÍME najít čas na to, abychom se s tím naučili pracovat a žít. 

I proto jsem se vrátil k té zprávě a říkal jsem si - cože? Mít jednu z pěti dovedností je brutální tlak?

Naštěstí mám několik dobrých zpráv:

→ Jsme stále na začátku. Pokud cítíte, že nestíháte, nic se neděje.
→ Všichni nemusí být AI experti. Lídři by měli mít dobrý přehled o možnostech AI a hlavně ambice dostat "AI-first" přístup do týmu.
→ Je to brutálně dostupné. Nejlepší AI nástroje stojí tolik co dva obědy. Spousta návodů je zdarma. Lidé chtějí sdílet. Stačí tedy jen chtít... 

Klíčové je najít tu správnou motivaci (a díky tomu i čas). Třeba to spojit s něčím, v čem jste dobří, co děláte rádi a chcete to dělat ještě lépe. Ať už v práci nebo na svém vysněném vedlejším projektu. 

Jak na to?

1️⃣ Investujte do sebe - pořiďte si top AI nástroje (ano, ze svého)
2️⃣ Vzdělávejte se - mrkněte na akce Aibility - Superpowering people nebo Česká asociace umělé inteligence (jsou zdarma!)
3️⃣ Každý úkol začněte s AI - ale nezapomeňte i na hlubokou práci!
4️⃣ Najděte si mentora - nechte si ukázat, jak na s AI jinak a lépe
5️⃣ Napište mi - rád vás nasměruju!!

A hlavně - nevnímejte AI jen jako cestu na zvýšení produktivity, ale jako nástroj pro to být lepší.

Lepší manažerkou. Lepším učitelem. Lepší architektkou. Lepším rodičem.

Myslím, že tohle za trochu diskomfortu stojí...nebo ne?:)

Ps. Toto je zkrácená verze mého včerejšího newsletteru. Odebírejte ho;) 
Pps. Už za týden začíná program Future AI Leader. Bude to náročné, ale pokud chcete ovládnout AI lépe, než 99 % lidí kolem vás, tohle je program pro vás...

# Post 4
Expo 2025: Postřehy z Osaky

Minulý týden jsme v rámci rodinné tradice opět navštívili Expo - střihl jsem si přednášku, navštívil spoustu pavilonů a samozřejmě procestoval kus Japonska. Co mě nejvíc zaujalo?

Český pavilon
Všude o něm mluvili jako o jedné z nejlepších věcí na Expu. Ne nadarmo vyhrál cenu People's Choice. Stály se na něj velké fronty - jak do pavilonu, tak na pivo. Skvělá práce Ondrej Soska a jeho týmu. Asi nikdo si nedokáže představit ten nápor - jak při přípravách, tak během akce. Akci teď navštěvuje 240 tisíc lidí denně, takže je to fakt masakr.

Velký zájem o Budoucnost nepráce 
Po mé přednášce jsem byl pozván do několika zemí, které mají zájem o AI. Byl mezi třeba i Bangladéš, kde pracuje spousta lidí v zákaznické podpoře nebo jako remote freelanceři. Tito lidé budou hodně zasaženi AI - a je dobré se na to připravit.

Královna z Libérie
Velká fanynka, které jsem "musel" věnovat jediný výtisk knížky, který jsem měl s sebou. Věřím, že AI může neuvěřitelně pomoci rozvojovým zemím se vzděláváním - a potvrzuje se, že pokud nežijete v komfortu, vaše motivace inovovat a využít nové příležitosti je často daleko větší, než u ostatních.

Grand Ring
Neuvěřitelná stavba kolem celého areálu, po které chodí tisíce lidí a dívají se na areál z vrchu - aktuálně největší dřevěná konstrukce na světě. Mimochodem, aby tato stavba prošla stavebním řízením, je zapsána jako umělecké dílo...

Pavilony
Opět přehlídka top architektury, atrakcí a samozřejmě i mega front. Někteří lidé čekali na vstup až 5 hodin, ale viditelně jim to zas tak moc nevadilo. Mimochodem, v Osace už Expo bylo - v roce 1970. A bylo tu tehdy přes 60 milionů lidí, což je 2x víc, než letos.

Shinkansen
Zahájení provozu v r. 1964 (ano, čtete správně), rychlost 260 - 320 km/hod. Ideální na práci, i to i na nádražích díky všudypřítomným pracovním stanicím. Dožiju se někdy doby, kdy mi cesta Brno - Praha zabere méně než hodinu? :))

Japonsko
Naprosto TOP, doporučuju. Úplně jiná Asie, než jak ji znám z jiných zemí. Ve městech často překvapivě ticho (díky elektro a hybridům). Skvělá veřejná doprava, hodně lidí na kolech, všude extrémní pořádek. Onseny (lázně) otevřené celou noc a naprosto vynikající jídlo. Maximální ohleduplnost vůči všem - např. na nádražích mají zvuky různých druhů ptáků informujících nevidomé o typech nástupiště. A takto bych mohl pokračovat.

Jo a je tady všechno brutálně fotogenické - každá druhá ulice, bar nebo nápis jsou nejvíc "instagrammable". Tak si vemte dobrej foťák :))

Díky moc všem, kteří stáli za českým pavilonem a postarali se o podporu našeho skvělého Czechia brandu.

# Post 5
Jak analyzovat 18 000 kontaktů za 2 dolary a s 99% úspěšností?

Když jsem připravoval akci The State of AI, věděl jsem, že nemůžu stihnout všechno. I tak toho bylo víc, než bylo potřeba. 😅 Natočil jsem proto extra video, ve kterém ukazuji 10 nejdůležitějších oblastí pro využití AI. 

A spoustu konkrétních způsobů, jak ji můžete využít i vy:

🤖 Jak pracovat v symbióze s AI 
🧠 Jak si postavit druhý mozek s AI
🚀 Jak akcelerovat projekty s AI

Ale třeba taky to, jak jsem si nechal analyzovat a personalizovat všechny svoje kontakty z LinkedInu, což za mě kompletně udělala AI. 

Zároveň pro vás mám i jedno doporučení. Pokud cítíte, že v AI zaostáváte, je toho na vás moc, nebo prostě jen nevíte, jakým směrem se vydat, mám pro vás řešení. To řešení se jmenuje AKCE. 

Ne nadarmo se totiž říká "Action produces information". 

Proto stačí, když si o víkendu uděláte hodinu času. Jednu hodinu. 

🎯 Podíváte se na 30minutové video, které najdete v komentářích.
📝 Napíšete si 3 věci, které byste chtěli zkusit.
🚀 Vyzkoušíte je.

Podívejte se do svého kalendáře nebo to do listu a zaměřte se přitom na věci, které musíte nebo chcete udělat (úkoly, projekty, nápady v šuplíku). 

Pokud nevíte jak na to, pobavte se o tom s AI, tak jako by to byl přítel, který sedí vedle vás a je ochotný vám pomoci s čímkoliv, co potřebujete.

Ať už se vám to povede, nebo ne, proberte to příští týden s vašimi kolegy. Pokud se vám něco povede, inspirujte je. Pokud ne, třeba dostanete návod, jak to udělat jinak a lépe.

Tohle pak opakujte každý týden. Až tak jednoduché to může být :) 

Budu rád za zpětnou vazbu - pokud zkusíte něco udělat, napište mi zprávu. Odpovím všem :) A možná vyberu i někoho, koho pozvu do jednoho nejmenovaného top AI programu;)) 

Hezký (ne)pracovní víkend všem!

---

Chcete víc?

Všechna témata z videa najdete i v programu Future AI Leader, který startuje už 10.10.2025. Už se přihlásilo přes 100 nadšenců, inovátorů, podnikatelů a manažerů, kteří získají praktický obsah zaměřený na reálné využití AI a posunou své dovednosti na novou úroveň.

Chcete patřit mezi 1 % lidí, kteří skutečně ovládají umělou inteligenci? 
Přihlaste se také.

# Post 6
Chcete moje top prompty? 🔥

Jednou z mála věcí, ve které jsem se trochu zmýlil v Budoucnosti nepráce je práce s prompty. Myslel jsem si totiž, že psaní promptů je dovednost, kterou sice budou potřebovat všichni, ale která s postupem času zmizí s tím, jak budou AI modely chytřejší.

Ukazuje se, že tomu tak vůbec není.

Ano, pro jednodušší úkoly si vystačíte s velmi jednoduchými prompty (“Shrň mi e-mail”, “Přelož to do angličtiny” atd.). U složitějších věcí však musíte zvolit trochu jiný přístup.

Zvlášť u komplexnějších zadání, analýz dat nebo pokud chcete dostat přesnější či konzistentnější výstupy, musíte psát prompty daleko lépe.

Naštěstí i s tímto vám umělá inteligence dokáže pomoci ;)

🔥 Proto nabízím některé z mých aktuálně nejvyužívanějších promptů:

1. Prompt na psaní promptů (must have)
2. Prompt na psaní e-mailů (ve vašem stylu)
3. Prompt na psaní LinkedIn příspěvků
4. Prompt na pomoc s AI nástroji
5. Prompt na popis spolupráce s AI (bonus)

Chcete je? Odkaz na najdete v komentářích spolu s návodem, jak si je upravit :)

A jestli chcete dostávat další užitečný obsah ode mě, každou středu posílám užtečné tipy na praktické využití AI a její dopad na práci a byznys…

# Post 7
Nejdůležitější poznatky z The State of AI 2025...

Díky moc VŠEM za účast - nakonec se vás registrovalo víc než 4 200, což je náš rekord! A taky to pro mě byl obrovský závazek - udělat to fakt dobře. Tak snad se to povedlo :))

Kdybych měl shrnout, o čem to celé bylo, tak kromě spousty tipů na využití AI jsem se snažil popsat realitu v českých firmách:

💡 Klíčové poznatky - kde jsme a co nás čeká

→ AI není jen další IT projekt - je to iniciativa pro celou společnost 
→ Musíme řídit očekávání, protože většina mediálních výstupů je zkreslená 
→ Člověk bude stále "součástí systému", ale čím dál více „tvůrcem systémů" 
→ Nelze obejít základy — mindset, dovednosti a experimentování 
→ Propast mezi lidmi a společnostmi se bude dramaticky zvětšovat

Co dělají firmy, kde se AI rozjíždí:

🔧 Technologie 
→ Mají „GPTs" s více AI modely a napojením na interní data 
→ Nabízí firemní verze top AI nástrojů (min. pro některé lidi)
→ Integrují AI do vlastních produktů a služeb

🔥 Lidé 
→ Experimentují, pořádají hackathony, investují do pilotních projektů 
→ Vzdělávají v oblasti AI, rozvíjejí ambasadory, mění strategii náboru 
→ Hledají „AI-first" lidi na klíčové pozice

🤔 A v čem jsem se zmýlil oproti mým predikcím?

1. Prompt engineering nebude potřeba - naopak, pokud chcete kvalitní a konzistentní výstupy, je to čím dál důležitější (a to nejen prompt, ale také kontext). 

2. Cena inteligence spadne téměř na nulu - ano, ukázal jsem, jak udělat neuvěřitelné věci za pár dolarů, ale top lidé často potřebují verze chatbotů za stovky dolarů. A jakmile začneme víc nástrojů, nebo automatizace a agenty, už to jede :) Firmy tak budou muset brzy řešit poměr nákladů lidi vs. AI...

A co zaujalo vás? Nebo překvapilo? Dejte vědět, budu rád :)

# Post 8
Umíte dokumentovat svoje znalosti?

Jestli je nějaké téma, které mě v poslední době fascinuje, tak je to dokumentace znalostí a kontextu pro práci s AI. Je to vlastně jednoduché - k tomu, aby pro nás AI zvládla pracovat, potřebuje dvě věci: akci a informace. To znamená, že na skoro cokoliv potřebujeme správný prompt a správný kontext.

A jestli je něco, v čem dokáže AI pomoct, tak je to právě skládání těchto znalostí dohromady. Jen je potřeba začít přemýšlet nad svojí prací jinak a naučit se využívat trochu jiné nástroj, než na jaké jste zvyklí. 

Na obrázku vidíte výstup z mé aktuálně nejoblíbenější aplikace Cursor, která mi pomáhá... skoro se vším :))) A maká úplně sama - viz screenshot na obrázku. Prostě dokonalej příklad budoucnosti nepráce 🙏 

Jde o nástroj pro programátory, ale my ho v Aibility - Superpowering people využíváme na téměř veškerou znalostní práci - na hledání informací, přípravu dat, popis školení, tvorbu obsahu, překlady, hledání souvislostí, skládání podcastů, prototyping...A já osobně i na dokumentaci znalostí pro agenty a avatary. 

Nejde přitom jen o informace v mém systému, ale popis cílů, stylu komunikace, procesů, rozhodování....zkrátka všech informací, které pomáhají AI pracovat samostatně a plnit zadané úkoly. Platí totiž, že jakmile se naučíte dobře popisovat a dokumentovat své znalosti, zlepší se úplně všechno. Včetně toho, že můžete pracovat na své nahraditelnosti :)

Nejlepší zprávou přitom je, že podobné nástroje dnes mohou využívat skoro všichni znalostní pracovníci ve všech firmách (ano, i v korporátech). 

Proto bude toto téma klíčové na zítřejším webináři The State of AI i v podzimním běhu programu Future AI Leader (FAIL). Rozdíl mezi úspěšnými podnikateli a znalostními pracovníky nebude v tom, co víme, ale v tom, jak dokážeme své znalosti využít ve spolupráci s AI.

A přesně na tom budeme ve FAILu pracovat.

# Post 9
Celoživotní vzdělávání je klíčovým tématem pro budoucnost. Ale většina lidí podle mě nechápe, co to skutečně znamená:

Je zřejmé, že s příchodem AI bude muset velká část naší společnosti v nadcházejících letech projít reskillingem nebo upskillingem. A to se týká nás všech - mě i vás. Někteří se budou muset naučit něco nového, někteří budou muset kompletně změnit svou práci.

Jsem proto strašně moc rád, že jsou tady organizace, které to téma zvedají, a že jsem na to téma mohl promluvit i já na akci EduTalks v naprosto fenomenálním prostoru Pražského planetária.

Byl jsem rád, když za mnou přišel Dalibor Pulkert a společně jsme se shodli, že naprosto klíčová je osobní odpovědnost. Protože přesně to byla hlavní myšlenka mé přednášky. Abychom šli příkladem a nečekali, až přijde personální oddělení s nějakým kurzem nebo až budeme mít problém sehnat práci. Protože možností máme víc než dost...

Já už teď vidím, že se začínají rozevírat nůžky mezi lidmi a rozdíly mezi tím, jak fungují top lidé s AI a ostatní, jsou obrovské. A bude to čím dál horší. Většina lidí to nevidí, ale brzy přijde moment, kdy se začnou objevovat ve firmách nejen mezigenerační, ale mezikompetenční rozdíly:

🔥 Špičkoví lidé, kteří budou využívat umělou inteligenci, nebudou chtít spolupracovat s lidmi, kteří nemají ani základy digitálních dovedností.

🔥 Manažeři nebudou moci sehnat práci, protože nebudou schopni přinést do firmy znalosti spojené s adopcí umělé inteligence.

🔥 Pracovníci, kteří nebudou AI využívat, nebudou firmě přinášet hodnotu, a firmy začnou hledat jiné, kteří budou schopni s AI vytvářet daleko větší.

Neříkám, že bychom se měli přestat věnovat všemu ostatnímu. Ale měli bychom tomu dát důležitost. Protože AI je tady s námi už několik let a stejně s ní většina lidí neumí pracovat. A nejsou jen studie a publikace, které toto potvrzují. Vidíme to i my v každodenní praxi.

Bohužel si myslím, že většina lidí nechápe, že se to bude týkat opravdu všech. A že to není o tom, že se zúčastníme nějakého kurzu. Jde o to, že zahrneme budování nových dovedností do své každodenní práce - že budeme pracovat na věcech, které doteď neumíme, a že budeme využívat umělou inteligenci k takzvanému "just-in-time" učení. Neustále.

Díky moc za pozvání a výbornou moderaci Dana Brandenburg a Tomas Jindrisek, i za skvělou inspiraci Tomáš Salomon, Dita Formánková, Adéla Chalupová, Alexandra Kala, Martin Zdráhal a večerní diskuse o budoucnosti Vlaďka Snášel Lukašíková, Andrea Ferancová Bartoňová a Daniel Franc...

I na základě úterních diskusí se tomuto tématu budu více věnovat na svém webináři The State of AI 2025, který se uskuteční 17.9. od 15 hod. Odkaz najdete v komentářích - přihlaste se nebo sdílejte s kolegy, přáteli či vedením. Protože to, co přichází, nesmíme brát na lehkou váhu.

A je to podle mě jediná cesta, abychom zůstali kompetentní, relevantní a aby se nám jako společnosti dařilo.

# Post 10
Několik poznámek k novému modelu GPT-5...

Tenhle post jsem měl rozepsaný už v pátek, ale pak jsem si řekl, že tomu dám ještě víkend a pořádně vyzkouším to v praxi. A výsledek? Není to dobrý...ale myslím, že problém není v samotném modelu (nebo spíš označení)...

→ Po prvním testování je jasné, že jde hodně o hype - i proto si dávejte pozor na posty, kde se nadšeně mluví o nových funkcích, aniž by to lidé důkladně vyzkoušeli.

→ Tak jako jsem psal v případě Claude 4 - nový model neznamená 100% zlepšení ve všem. 

→ Problém GPT-5 je v přehnaných očekáváních (které hypoval samotný Altman a nebyl tam interní soulad ve využívání/promování). Zároveň je vidět, že v tomto případě jde hlavně o zvýšení efektivity pro OpenAI, nikoliv o posun toho, co jsou nové modely schopny dělat.

→ Určitě se bude zlepšovat, ale už teď je jasné, že pokročilí uživatelé (kteří znají fungování a schopnosti jednotlivých modelů) si chtějí volit, s jakým modelem pracovat, základní uživatelé nad tím nechtějí přemýšlet.

→ Větším problémem je nespolehlivost i u drobných věcí - v momentě kdy mu dám jednoduchý úkol (například "vypiš mi seznam modulů programu Future AI Leader ze stránky xyz"), zatímco Claude bez problému vyhodí všech 10, ChatGPT pouze 3. Znamená to, že se na něj nemohu spolehnout a důvěra v něj klesá (toto je za mě stejný problém u MS Copilot). Nehledě na to, že musím o to víc dávat feedback a iterovat.

→ Opět se ukázala důležitost mít více nástrojů/modelů, zvlášť pokud to myslíte se znalostní prací (knowledge work) vážně. Základem je nebýt závislý na jednom nástroji/modelu a mít minimálně 2, ideálně 3 placené tooly (ChatGPT, Claude a Gemini/NotebookLM). 

→ Toto platí nejen pro individuální uživatele - firmy musí být ready nabídnout ve svých interních "GPT aplikacích" víc modelů od více dodavatelů (a být schopni je testovat a zavádět).

→ Doomsayers, kteří se ohání katastrofickými scénáři nebo zprávami typu "AI 2027", si mohou oddychnout :)

# Post 11
🚀 CO JSEM SI POSTAVIL DÍKY VIBE CODINGU 🚀 

Včera jsem si uvědomil, jak moc změní nástroje typu Cursor (určené pro programátory a vývojáře) práci znalostních pracovníků. Je to tak trochu jako pohled do budoucnosti opravdových AI agentů, kterým zadám práci a oni na tom začnou pracovat - naplánují jak to udělat, programují si jednotlivé kroky a když narazí na chybu, tak ji opraví nebo zkusí jiný přístup. A zatím se skoro vždycky dostali do konce a neuvěřitelně mi pomáhají.

Tady je seznam věcí, které jsem si díky tomu postavil:

→ Web pro projekt na podporu AI adopce studentů 

→ Aplikaci, která z dat z dotazníku udělá krásné PDF pro tisk 

→ Automatizaci na web scraping jakýchkoliv webových stránek 

→ Nástroj na čištění a organizaci souborů na disku 

→ Automatizovaný převod formátů souborů

A to jsou jen věci, které jsem udělal v posledních DVOU TÝDNECH a v mezičase mezi přednáškami, workshopy a hromadou další nepráce. 

I proto se fakt těším na to, co všechno vymyslí účastníci Aibility - Superpowering people Vibe Coding Summer, která začíná už příští týden. Bude to největší pecka!

Taky se těším na Wine Coding night, of course, to bude ještě o něco zajímavější 😃 

# Post 12
Přidali jsme na web Aibility - Superpowering people kouzelné tlačítko...a je to nejvíc top :) Nedávno nám totiž napsal zákazník, jestli "nemáme nějaký one pager o programu Vibe Coding Summer, který by mohl ukázat svému šéfovi." A já si hned řekl, že by přece stačilo hodit celou stránku do AI a nechat si to zpracovat tak jak chci/potřebuji...

Abychom to našim klientům (a jejich budoucím AI agentům) usnadnili, přidali jsme na web možnost zkopírovat celou stránku do formátu pro AI, nebo si to rovnou v AI otevřít a pobavit se o tom. 

Sám to docela často využívám, proto mě vůbec nepřekvapila zpráva od jednoho z kolegů:

"Chlapi, ten “Kopírovat pro AI” button je tak návyková vec, že si to snáď napíšem ako rozšírenie do chromu 😃"

Btw. tohle je za mě "AI mindset" - vymýšlet věci pro lidi i pro AI, nebo pro lidi, kteří s AI pracují. A pak to posunout na další úroveň a přemýšlet nad tím, jak si podobny vychytávky vytvářet sám...za pomocí AI, samozřejmě;))

# Post 13
Včera vyšel můj rozhovor s Michal Truban o praktickém využití AI v byznysu. Místo teorie jsme šli rovnou k věci – ke konkrétním příkladům, kde AI skutečně pomáhá a jak ji využít, ať už děláte cokoliv. 

Co jsme probrali?

🔥 Jak můžou i menší firmy začít s AI bez velkých investic
🔥 Proč je důležité AI používat systematicky a jak na to
🔥 Jaké schopnosti jsou klíčové pro úspěch v AI

Samozřejmě zazněla i spousta konkrétních příkladů, jak s Michalem využíváme AI v práci i volném čase.

Líbí se mi Michalův přístup i kritický pohled k AI. Zároveň jsme se shodli, že skutečná hodnota přichází až s hlubším pochopením možností a systematickým používáním.

Největší výzva pro firmy dnes není samotná AI, ale schopnost využít ji k vytvoření nových produktů a služeb. A taky na podporu marketingu, značky a vztahů s klienty. V době, kdy díky AI dokáže každý okopírovat váš produkt nebo službu za pár dní, budou právě tyto věci naprosto klíčové.

A kam to celé směřuje? V horizontu dvou let očekávám, že budeme mít AI v telefonu, AI asistenti budou nerozeznatelní od lidí, a to jak hlasem, tak vzhledem. Zároveň věřím, že skutečné AGI je otázkou stejného časového horizontu a přinese to spoustu zajímavých dopadů...

Připravujete se na to?:) Pokud ne, tak zkuste začít právě tímto rozhovorem;) 

# Post 14
MS Copilot love stories part 1...
Řekl jsem si, že budu víc zkoušet MS Copilot. Placenou verzi za‎ 33.72‎ Eur za měsíc. Ale toto? U DRUHÉ ZPRÁVY, kterou jsem tam dnes nahrál, mi to řeklo, že jsem překročil limit. Wtf?! Dělám něco špatně já, nebo si se mnou Microsoft hraje? Takto to opravdu funguje všem?

Co jsem včera udělal s Claudem a ChatGPT:

- Analyzoval strukturu všech stránek v Notionu
- Analyzoval strukturu všech složek a souborů na Google Disku
- Udělal strategii a strukturu našeho druhého digitálního mozku pro všechny projekty ve všech jazycích
- Vytvořil agenta, který mi čistí disk, přejmenovává soubory, předělává je z/do různých formátů (video>audio, prezentace>pdf)
- Vytvořil agenta, který mi upravuje Notion, čistí data, vytváří jazykové verze, vytahuje jakékoliv informace

Do ChatGPT i do Clauda jsem nahrál podobných souborů spoustu a měl desítky konverzací, tak jak je možné, že Copilot se u druhé zastaví a nepustí mě dál? Budu fakt moc rád za vysvětení, protože mým cílem není hejtovat, ale přijít na to, jak tento nástroj - když už ho firmy dávají svým lidem - reálně využívat...

# Post 15
Wine Coding Friday :) 

Tento týden jsme ve Future AI Leader probírali téma Jak na chytrou práci s daty. Ukazoval jsem mimo jiné i nástroj Streamlit, kterej jsem se rozhodl prozkoumat víc. Stačilo pár minut, vzít si k tomu Clauda pro nápovědu a Cursor, který to celé odpracuje, a už to jede - první AI aplikace už je funkční. 

O víkendu chci pracovat na svém digitální druhém mozku. Máme to v programu i jako dobrovolné sdílení zkušeností v neděli večer, takže musím - a hlavně chci - jít příkladem a dělat to tak, jak o tom mluvím ve FAILu.

Proto mě čeká čištění, analýza a příprava poměrně velkého množství dat - e-maily, posty na LinkedIn, Notion, zprávy, kalendáře, prezentace, přepisy školení, atd. atd.

Asi to něco bude stát na AI kreditech, ale pokud to půjde tímto tempem, myslím, že to dnes večer připravím, zítra to AI udělá a v neděli si s tím trochu pohraju a budu ready...:) 

Jen připomínám, že NEJSEM programátor...jen prostě žijeme ve ZLATÉM VĚKU TVŮRCŮ ;))

# Post 16
Microsoft. Velké téma - alespoň pro mě. 

Jen nevím, jak to mám napsat. Je toho totiž dost, co mám na srdci. Kdo mě zná, tak ví. Tak aspoň něco málo. 

Myslím, že by bylo fakt skvělý, kdyby začal dělat produkty, které fungují. 

Nebo které si můžu zaplatit. 

A které budou fungovat. 

Nebo kdyby přestávali schovávat AI funkce. 

Tak aby je našel každý.

Neřešit blbosti - třeba neustále nové názvy nebo hry na LinkedIn.

Ale zaměřit se na věci důležité - třeba sdílení OneNote nebo zprávy na LinkedIn.

Takto bych mohl pokračovat hodně dlouho. Ale nevím, co s tím a jestli je to vůbec řešitelné. 

Je mi to totiž líto. 

Je mi fakt upřímně líto všech, kteří nemají na výběr. 

I když vlastně - v našich programech vidíme, že na výběr má každý. Možná ne v práci, ale soukromě se můžeme všichni naučit pracovat s čímkoliv. A to je důležité.

Seth Godin velmi správně říká, že největším nepřítelem produktivity nejsou nástroje špatné, ale průměrné. 

Skvělé nástroje jsou totiž magické. Násobí naše úsilí, zlepšují kvalitu naší práce a baví nás s nimi pracovat. 

Špatné jsou špatné - ale poznáme je na první pohled, takže se jim můžeme vyhnout. 

Ale jsou to právě průměrné nástroje, na které si musíme dávat pozor. Tiše a vytrvale korumpují naše záměry a nutí nás více pracovat na věcech, které nejsou tak důležité. A přitom vypadají, že jsou to nejlepší, co nás v digitálním světě potkalo...

# Post 17
e rok 2025 a lidé se ptají stále na ty stejné věci. Je lepší ChatGPT nebo Claude? Umí nástroj pro AI avatary češtinu? Zvládne toto bezplatná verze, nebo si musím platit?
 
Rozhodl jsem se, že na podobné otázky už nebudu odpovídat.
 
Proč? Protože to jsou přesně ty věci, které si musí lidé zjistit sami. 
 
A protože i kdybych odpověděl, zítra to může být jinak. 
 
Ano, jediná cesta, jak se s AI naučit pracovat, jsou experimenty. 
Ano, nikdo jiný to za nás neudělá. 
A hlavně - to je fakt takový problém najít si pár minut a vyzkoušet to? 
 
Proto jsem dal dohromady seznam věcí, které by měl dnes zvládat opravdu každý moderní pracovník:

1. Umět DOBŘE používat ChatGPT, Claude, a/nebo Gemini (ideálně všechny)
2. Umět používat AI v kancelářských aplikacích (MS Copilot)
3. Znát funkci Deep Research v ChatGPT, Gemini nebo Perplexity
4. Vyzkoušet rozdíly mezi modely ChatGTP 4o a o3 (ten je absolutně TOP)
5. Umět používat NotebookLM
6. Vědět, jak si postavit AI asistenty

Vím, vím - tvůrci těchto aplikací nám to příliš neusnadňují. Třeba funkce asistenta se jmenuje v každém nástroji jinak - někde GPT, jinde Projekt, nebo Agent...

Principy naštěstí fungují všude stejně, takže to můžete mít za prodloužený víkend zmáknuté. A máte k dispozici Google a AI, kteří vám s tím poradí;)

Stačí vzít uvedený seznam, hodit ho do AI a říct, ať vám ukáže co to umí a jak s tím pracovat krok za krokem...

# Post 18
NOVÉ VIDEO - UKAŽ, CO DĚLÁŠ. Přátelé, chtěl bych se s vámi podělit o to, jak jsem využil AI při vytváření, marketingu a prodeji mého programu Future AI Leader.

A to velmi otevřeně: od tvorby obsahu přes marketing až po prodej. Původně jsem chtěl mluvit jen o využití AI v prodejním procesu, ale uvědomil jsem si, že dnes už prodej není jen o samotném prodeji. I když nejste tvůrce obsahu nebo lektor, kdokoliv může díky AI ovlivnit produkt nebo alespoň způsob jeho prezentace.

Je to přesně to, o čem píšu v knize Budoucnost nepráce - žijeme ve zlatém věku tvůrců. V angličtině pro to mají o něco lepší výrazy - "creators", "builders" nebo "makers" - nejsou to jen lidé vytvářející obsah, ale všichni, kteří něco budují a tvoří. Myslím, že právě toto bude jedním z nejsilnějších dopadů AI - bude méně lidí, kteří řídí a managují, a více těch, kteří skutečně vytvářejí (mimochodem, přesně o tom budu mluvit na konferenci WTF SUMMIT 2025 by Honza Hanuš).

Klíčový AI koncept, který mi pomáhá v práci, je "vibe working" - způsob spolupráce s AI, kdy jí dáváte zadání, vizi a směr, orchestrujete ji na základě vašich zkušeností a vkusu, a AI dělá podstatnou část vaší práce.

Při tvorbě programu Future AI Leader jsem šel touto cestou:

🔍 Nejprve jsem využil AI pro stažení vlastních dat z webu i inspirace odjinud
🧠 Vytvořil jsem několik AI asistentů pro přípravu programu 
📝 Ladil s AI každý modul a iteroval jeho obsah 
🌐 Využil jsem agentské systémy pro shromáždění nejnovějších informací 
💎 Přidal jsem svou expertízu a konkrétní příklady z praxe

Pro marketing jsem si vytvořil LinkedIn strategii a sadu mikro aplikací (to, čemu říkám "just in time software"). Jedna z nich mi například pomáhala optimalizovat příspěvky pro LinkedIn náhled, další mi pomáhala s personalizovanými osloveními.

Hodně fungovalo, když jsem ukazoval konkrétní příběhy účastníků z předchozích běhů - například kandidátku, která díky našemu programu vytvořila jednu z nejlepších pracovních přihlášek, jakou jsem kdy viděl.

Co se prodeje týče, překonal jsem nechuť k salesu (ach, ta naše česká mentalita:))) a začal aktivně prodávat. Vyladil jsem prodejní texty, nabízel tipy v komentářích a zprávách, a vytvořil jsem si nástroj na personalizovanou komunikaci, který mi umožňuje efektivně oslovit více lidí.

A povedlo se. Do programu se přihlásila skupina neuvěřitelně zajímavých lidí - takže to bude TOP, jako vždycky...nebo vlastně ještě lepší, i z toho důvodu, že předělávám všechny prezentace a část z nich dávám v úplně nových formátech (díky AI, of course!:).

Pokud máme poslední zájemce, máte PŘESNĚ 48 hodin, abyste se přihlásili. Pokud to nestíháte, nebo cítíte, že leadership program není pro vás - mrkněte na web Aibility. Za pár týdnů totiž startuje běh dalšího programu, tentokrát pro AI ambasadory ve firmách.

Odkaz na video i web najdete v komentářích, enjoy!:)

